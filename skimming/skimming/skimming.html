<!DOCTYPE html PUBLIC "-//W3C//DTD HTML 4.01//EN"
   "http://www.w3.org/TR/html4/strict.dtd">

<html xmlns="http://www.w3.org/1999/xhtml" lang="en">
<head>
	<meta http-equiv="Content-Type" content="text/html; charset=utf-8" />
	<title>Hvad er skimming</title>
	<meta name="author" content="ato" />
	<!-- Date: 2013-07-08 -->
</head>
<body>
	<h1>HVAD ER SKIMMING?</h1>
	<p> ​Skimming er en måde at læse på hvor man ikke læser teksten sådan som man normalt ville, men lader øjnene glide over teksten på en anden måde, end når man normalt læser - sådan som du eksempelvis læser, når du træner med fartkortet.</p>
	<p>Man gør det for at danne sig et hurtigt overblik over teksten, eller for at få bestemte oplysninger.</p>
	<p>Skimming er en måde at øge din hastighed på, uden at du egentligt læser hurtigere - du læser bare mindre på hver side.</p>

	<h2>HVORFOR BRUGE SKIMMING?</h2>
	<p>Måske leder du efter en bestemt oplysning i en tekst: Hvis du vil vide hvor højt Mount Everest er, er det upraktisk hvis du skal læse en hel geografibog, før du kan få løsningen -eller i det mindste læse geografibogen hen til hvor oplysningen står (hvis den overhovedet er der).</p>
	<p>Måske vil du først være sikker på at der er nok sex og vold i en roman, inden du køber den. Du kan så, diskret gemt bag store bogreoler, skimme bogen inden personalet opdager dig. Eller måske skal vil vide hvad der går i Imperial-biografen lørdag aften til ni-forestillingen. Så læser du heller ikke hele avisen, vel?</p>
	<p>Ikke alene kan du undgå at bruge for meget tid, men du kan også undgå at rode dig ud ting der er svære at forstå eller som du ikke har brug for at vide. En del tekster bruger også meget "polstring" i teksten i forhold til egentligt væsentligt indhold - indhold, der er væsentligt for dig, i hvert fald.</p>

	<h2>SKIM EN TEKST</h2>
	<i><p>Jeg havde valgt at køre en smuttur til fjerritslev om fredagen med kæresten for at tage en tur til faarup sommerland om lørdagen. Men på vej hjem lørdag mødte jeg en del motorcyklister som var på vej sydpå, så hvad har der været af arrangementer? :-/</p>
	<p>Angående min tur til de interesserede så nåede jeg helt til tankstationen ca. 3 km fra Faarup sommerland før min cykel efter tankningen og et olietjek gav problemer. :-) Symptomerne var at den helt var død. Der kom hverken lys eller noget da jeg drejede i nøglen. Så kan i gætte hvad der var galt? Svar postes senere</p>
	<p>Men da jeg til slut kom hjem og havde kørt 1000+ km(hvilket faktisk var ok, da jeg kunne køre behageligt på 160+ hvis der ikke var for meget vind), så fik den lige et hvil på ca. 3 timer før jeg skulle køre 5 km til lufthavnen. Men da jeg skulle køre efter en taxa så fik den jo godt med gassen. Uheldigvis, nok fordi jeg var mega træt, kom jeg til at tænde cyklen uden choker aktiveret men igang kom den da. Halvvejs til lufthavnen så kørte jeg over et mindre hul i vejen men i det samme giver jeg også gas med det til følge at cyklen taber lidt kraft og det lyder som om at ventilerne skraber mod væggen og de er usynkroniseret. Efter et minuts penge så går den helt ud. Jeg kan derefter ikke starte den i ca. 5 min penge. :-( kl.4 om morgenen er der heldigvis ikke mange som kan se mig. :-)og taxaen forsvinder også ud i horisonten. Nå men efter de ca. 5 min så starter den fint og jeg kører fint derover og tilbage igen. Så spørgsmålet er hvad kan der være sket?</p>
	<p>Og en sjov ting som skete på turen var også mødet med en jydsk politibil. Uheldigvis så drejer der en p-bil ned til motorvejen lige for næsen af mig og jeg kommer med pænt høj fart, så må bremse halv kraftigt ned. :-) Og nej var ikke den eneste som bremsede. :-p Især en sort bmw type bil som skulle til at overhale mig inden p-bilen kom ned. Nå men naturligt nok så lagde jeg en stor afstand til p-bilen 1-2 km. P-bilen tager så en afkørsel hvor jeg kan se hele vejen op til krydset hvor han skal stoppe. Og så ser jeg at han ikke blinker til nogen af siderne. :-p Ja så kan man jo regne ud af at man nok ikke skal sætte farten op igen forløbig. Så jeg kørte ca. 120-130 km/t og så kom politibilen ellers med 200km/t blæsende forbi mig og efter de andre som kørte så tæt på p-bilen at de ikke kunne se når den nåede op for enden af opkørselen. Han stoppede da også den sorte bil op. Så med min historie så undgik jeg heldigvis at få et klip i kørekortet og den efterfølgende fratagelse.</p>
	<p>:-) Og hvad kan man lære af det?</p>
	<p>Jo når man har 2 klip i forvejen så tænker man rent faktisk lidt over hvordan man kører... Ihvertfald når man ser en politibil. ;-)</p>
	<p>Ja, han slap i denne omgang, men hvis vi læste teksten fra ende til anden, ville vi først få oplysningen til allersidst.</p></i>

	<h2>DE VIGTIGSTE MÅDER AT SKIMME PÅ</h2>
	<p>Der er flere måde at skimme en tekst på. De fire vigtigste kan du lære her. Du kan vælge mellem dem, af afhængigt af hvilken form for tekst du læser:</p>
	<p><i>Lodret skimming:</i> Dine øjne følger midten af teksten i en lodret linje nedad.</p>
	<p><i>Slangeskimming:</i> Øjnene glider ned over siden i en slags bred slangebevægelse. </p>
	<p><i>Diagonalskimming:</i> Du lader øjnene glide diagonalt (skråt), ned over siden.</p>
	<p><i>Linjeskimming:</i> Du læser de første og sidste linjer i i hvert afsnit og skimmer resten med en af de tre første teknikker.</p>
	<p>De enkelte skimme-metoder har hver især deres enkelte afsnit, hvor du kan læse mere om dem, og se hvordan de virker.</p>

	<h2>HJÆLP TIL SKIMMING</h2>
	<p>Når du skimmer en tekst, kan det kan ofte være en god ide at lægge mærke til de dele af tekten, der er fremhæver med:</p>
	<p><i>Overskrifter.
	<br>Kursiv: Når teksten ser sådan ud.
	<br>Understregning:</i> <u>Når teksten ser sådan ud.</u>
	<br><i>Store bogstaver:</i> DET SIGER VIST SIG SELV.
	<br><i>Tal:</i> 1, 2, 987987, etc.
	<br><i>Lange ord:</i> Skimmeindlæring, dværgchimpanseflok, kæmpebøfsandwich,
	råstofproduktionsopgørelsesskemaudfyldningsvejledning, etc.</p>
	<p>Når du skimmer.</p>
	<p>Skimming er ikke en sovepude.
	<br>Skimming skal bruges rigtigt. Det er ikke bare noget du bruger, hvis du gerne vil være hurtigt færdig med lektierne, så du kan tage ud og spise banana split og danse.
	<br>Skimming stiller krav til at du er opmærsom, så du vælger den rigtige skimmemetode og bruger den rigtigt.</p>
	<p>Muligvis ikke.</p>

	<h2>LÆSEFORMÅL</h2>
	<p>Når du læser en tekst, har det et formål: Det kan være at du gerne vil underholdes, at du gerne vil blive klogere i al almindelighed, opleve spænding, eller at du gerne vil vide noget bestemt, fx hvis du skal læse til en eksamen eller bage et brød. Da det her kursus handler om faglig læsning, er det den slags tekster vi vil holde os til.</p>
	<p>Inden du læser teksten, kan det være nyttigt at du har gjort dig klart hvad du vil have ud af teksten. I hvert fald i et eller andet omfang, det er ikke sikkert at du ved det 100% før du har læst teksten. Men prøv at få en idé om det, så godt det nu kan lade sig gøre. Du kan eventuelt skrive det ned på et stykke papir. Så kan du bedre holde øje med, om du opnår dit formål.</p>
	<p>I visse til fælde sidder du bare med en en tekst, der bare ikke indeholder det du skal bruge. Verden er ikke perfekt. Så må du finde andre tekster til at supplere med.</p>
	<p>En tekst kan være så tætpakket med fagterminologi (specielle ord der hører til et bestemt fagområde), at du er nødt til at gå i gang med ordbogen og en kande kaffe og kæmpe dig vej gennem teksten:</p>
	<p><i>Bjærgning af topsejl.
	<br>Hvis topsejlet står på lav luv side af storsejlet, må man vende eller løbe i vinden for at bjærge det. Gaster står klar ved fald, skøder og halse. Der slækkes af og hales villigt ned i halsen. Flaglinen bør være anbragt på den modsatte side af, hvor topsejlet bjærges.</i></p>
	<p>Du kan også vælge at teksten ikke er umagen værd. Så må du finde de nødvendige oplysninger på en anden måde, eventuelt i en anden tekst, video, eller lignende.</p>
	<p>Med mindre du er i en situation, hvor du er tvunget til at bruge en bestemt  tekst (fx til en eksamen), er du altså fri til at vurdere om du vil bruge en bestemt tekst eller ej.</p>

	<h2>FOKUS / indhold</h2>
	<p>Skimming kommer af engelsk "Skim", som betyder at "skumme", som når man skummer fløde af mælk ("skummetmælk" er mælk hvor fløden er skummet fra.</p>
	<p>Man vil altså kun have "fløden" - det væsentlige - når man skimmer.</p>

	<h2>ARBEJDE / læse</h2>
	<p> ​Lad os sige om du vil vide, om motorcyklisten i den nedestående tekst fik et klip i kørekortet - så er der måske noget af historien, du godt kunne undvære, hvis du ikke lige interesserer dig for motorcykler, er fra Nordjylland, eller er færdselsbetjent.</p>
</body>
</html>